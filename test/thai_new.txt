วิทยาลัยนาฏศิลปกาฬสินธุ์ ประกอบพิธีศักดิ์สิทธิ์ไหว้ครู
วิทยาลัยนาฏศิลปกาฬสินธุ์  สังกัดสถาบันบัณฑิตพัฒนศิลป์  ประกอบพิธีไหว้ครูประจำปี 2560 พิธีการศักดิ์สิทธิ์น้อมบูชาครูศาสตร์การแสดงนาฏศิลป์ไทย  ด้านสุดารัตน์  บุตรพรม “ตุ๊กกี้” ศิลปินดาราชื่อดังนำทัพศิษย์เก่าร่วมพิธี - มอบทุนการศึกษาคับคั่ง
พฤหัสบดีที่ 29 มิถุนายน 2560 เวลา 20.08 น.

เมื่อวันที่ 29 มิ. ย. ที่หอศิลปวัฒนธรรม  วิทยาลัยนาฏศิลปกาฬสินธุ์ ได้จัดพิธีไหว้ครูประจำปี 2560 โดยครูจีรพล  เพชรสม  ผู้เชี่ยวชาญสถาบันบัณฑิตพัฒนศิลป์  เป็นประธานในพิธีและให้โอวาทกับผู้เข้าร่วมพิธี มีไหว้ครู พิธีการศักดิ์สิทธิ์ทั้งสาขาดุริยางคศิลป์  และนาฎศิลป์ไทย โดยดร.ธีรารัตน์  ลีลาเลิศสุรกุล ผอ.วิทยาลัยนาฏศิลปกาฬสินธุ์ นำคณะครู อาจารย์ บุคลากรและนักเรียน – นักศึกษาซึ่งเป็นศิษย์ปัจจุบัน เข้าร่วมพิธีกว่า 1,000 คน  นอกจากนี้ยังมีคนดังแวดวงศิลปินดนตรีพื้นบ้านอีสานและบุคคลที่มีชื่อเสียงด้านศิลปวัฒนธรรมการแสดงนาฏศิลป์ไทยเดินทางมาร่วมพิธีจำนวนมาก  อาทิ แม่ฉวีวรรณ พันธุ ศิลปินแห่งชาติสาขาศิลปะการแสดง(หมอลำ) นายฉลาด ส่งเสริม หรือ ป.ฉลาดน้อย ศิลปินแห่งชาติ สาขาศิลปะการแสดง(หมอลำ) เข้าร่วมพิธี  ขณะที่ “ตุ๊กกี้” สุดารัตน์ บุตรพรม ศิลปินดาราชื่อดัง นำทัพศิษย์เก่า วิทยาลัยนาฏศิลปกาฬสินธุ์ (วนศ.) เข้าร่วมพิธีอย่างคับคั่ง

โดยคณะครูอาจารย์ ผู้มีจิตศรัทธา และศิษย์เก่าได้ร่วมมอบทุนการศึกษาให้กับนักเรียน และนักศึกษา ที่มีผลการเรียนดี ประพฤติดี เพื่อเป็นการต่อยอดการศึกษาให้กับเยาวชนที่เป็นผู้สืบสานศาสตร์และศิลปวัฒนธรรมไทย  ขณะที่พิธีไหว้ครูนาฏศิลป์ไทยและพิธีไหว้ครูดุริยางคศิลป์ ได้ยึดถือรูปแบบตามจารีต ประเพณี เป็นพิธีการอันศักดิ์สิทธิ์ที่ชาววิทยาลัยนาฏศิลป์  สังกัดสถาบันบัณฑิตพัฒนศิลป์  กระทรวงวัฒนธรรม ยึดปฏิบัติสืบทอดต่อกันมาแต่ช้านาน โดยปีนี้มีผู้ประกอบพิธีไหว้ครูดุริยางคศิลป์ได้แก่ครูอเนก อาจมังกร และครูผู้ประกอบพิธีไหว้ครูโขน-ละคร ได้แก่ครูวีระชัย มีบ่อทรัพย์  โดยมีนักเรียน ชั้นมัธยมศึกษาปีที่ 1-6 และนักศึกษาระดับปริญญาตรี กว่า 1,000 คน เข้าร่วมพิธี

test for englist word cut.

นางสาวสุดารัตน์  บุตรพรม  หรือตุ๊กกี้  ศิษย์เก่าวิทยาลัยนาฏศิลปกาฬสินธุ์  กล่าวว่า  ในส่วนตัวแล้วพิธีไหว้ครูของวิทยาลัยนาฏศิลปกาฬสินธุ์ จะต้องหาเวลามาร่วมให้ได้อย่างปีนี้ก็เป็นปีที่ 3 ติดต่อกันที่เดินทางมาร่วมพิธีศักดิ์สิทธิ์นอกเหนือจากสิริมงคลแก่ตัวเองแล้วการแสดงความกตัญญูกตเวทิตาต่อครูอาจารย์ที่ที่สั่งสอนมาตั้งแต่เด็กนั้นนับเป็นเรื่องที่ดีและไม่ควรมองข้าม  โดยเฉพาะ “ตุ๊กกี้” เองได้มาเรียนที่วิทยาลัยนาฏศิลปกาฬสินธุ์ตั้งแต่ม. 1  จนจบชั้นม.6 เรียกว่าอยู่ที่วิทยาลัยฯมากกว่าอยู่บ้านตัวเองเสียอีกจึงมีความผูกพันมาก  และการได้กลับมาเยี่ยมเยียนมาไหว้บูชาครูของเรา มาพบน้อง ๆ และเพื่อน ๆ ทำให้รู้สึกอบอุ่นมาก
 
“ตอนนี้ได้รับโอกาสเป็นพิธีกรรายการไมค์ทองคำหมอลำฝังเพชร  ยิ่งทำให้ตระหนักถึงคำสอนของครูอาจารย์ที่ได้ถ่ายทอดวิชาความรู้มาให้และได้นำมาใช้เป็นอาชีพเลี้ยงตัวเอง  ได้เผยแพร่ศิลปวัฒนธรรมอีสานที่งดงามยิ่งทำให้เกิดความภาคภูมิใจมากยิ่งขึ้น  ส่วนนี้ก็อยากจะฝากถึงน้อง ๆ คนรุ่นใหม่อยากให้ภูมิใจในความเป็นไทย เป็นคนอีสานและต้องขอชื่นชมน้อง ๆ ที่วิทยาลัยนาฏศิลปกาฬสินธุ์  คนรุ่นใหม่ที่เรียนรู้ศิลปวัฒนธรรมสมัยใหม่แต่ยังคงรักษาและสืบสานวัฒนธรรมประเพณีดั้งเดิมไว้อย่างเหนียวแน่นสิ่งนี้ต้องขอชื่นชมจริง ๆ” นางสาวสุดารัตน์ฯ กล่าว... อ่านต่อที่ : https://www.dailynews.co.th/article/582641